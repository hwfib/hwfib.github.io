---
---

## Assignatures FIB

En aquest apartat trobaràs un resum de les assignatures de la modalitat.
Especialment enfocat a estudiants de primer i segon que encara dubtin de quina
modalitat cursar. La resposta és ben senzilla, **òbviament hardware**!

### Assignatures obligatóries de modalitat

##### DSBM (Disseny de sistemes basats en microcomputadors)

La segona entrega de l'ESAII... Es pot entendre com la continuació de CI, però
treient-ne tot allò avorrit. DSBM, que no BDSM (a tots ens costa no cagar-la)
és una assignatura 100% de nota pràctica i bastant txill, especialment
comparant-les amb les pràctiques del departament d'AC. Aquí no trobaràs 100
pàgines d'enunciat, sinó que és participativa, el professor, l'Enric... et
proposa una feina a fer amb cert material i, per parelles, la podeu
desenvolupar com volgueu.  

La nota de les pràctiques es posa en funció del que el professor va veient i,
opcionalment, se li poden entregar fotos o un breu document que reculli els
diferents treballs fets durant el curs.  

Les pràctiques són sense placa de desenvolupament, gràcies a déu ja no ens
tracten com noobs, sinó que són amb Rasberry, Arduino i micros PIC20 de
16 bits... Amb ells es toca captació de dades, processament amb alguns
algorismes emprats al món d'embeeded i comunicació, també amb el PC mitjançant
Sockets en xarxa local i wifi.  

També hi ha una part de la nota, bastant gran, que ve d'uns questionaris o
d'entregables que et fan fer feina relacionada amb els temes explicats a classe
de teoria de forma pràctica. Com per exemple la cal·libració i disseny d'un PID
per a controlar una nau, en un simulador donat en Python, o un qüestionari de
recerca a partir d'un nou tipus de plaques amb diverses unitat de procés de
Texas Instruments.  

Globalment, una assignatura 10/10, molt xula i interessant a l'hora que no
excessivament complicada. El professor, Enric Martin Rull, és molt bo,
s'interessa per la feina i que els estudiants aprenguin i s'ho passin bé en el
procés... Això si, no n'espereu masses, de formalitats.

##### AC2 (Arquitectura de computadors 2)

Primera entrega del departament d'AC a la modalitat, i quina entrega... La
veritat és que és l'entrada a la MORT, tot i l'exageració, el contingut donat
és molt interessant i es podria considerar un gran pas més aprop d'entendre el
funcionament dels processadors "reals".  

L'assignatura es divideix, com més endavant també es dividirà MP, en dos:
teoria i labs, 80% i 30% respectivament.  

1.  Teoria

    La teoria és el que més val, un 80% i no obstant tampoc sembla ser la part
    més exigent en pes. Encara que cal dir que és la part que sense les
    pràctiques més de la meitat de la gent matriculada sol suspendre... El
    nostre any, curs 2023/24-Q1 van ser 12/20 approx...  
    
    El professor, Ramón Canal, fa les classes de forma resumida amb unes
    transparències més aviat "poc descriptives" però amb possibilitat de fer
    "alguna pregunta". El temari bé a ser una extensió del d'AC, l'únic que amb
    exercicis encara més enrrevessats d'entendre. Diguem que l'assgnatura,
    gairebé en la seva totalitat, es basa en entendre les optimitzacions sobre
    el processador monocicle per a reduïr el CPI... algunes d'elles és ben cert
    que ja es feien anar a AC, però ara s'explica exactament com s'ho fa el 
    control per a poder segmentar el camí de dades i aplicar prediccions i,
    fins i tot, la reordenació estàtica del codi per part del compilador.

2. Labs
    
    Els labs els porta el Miquel Morató, un gran professor, atent i que intenta
    que la duresa de les pràctiques que es feien tradicionalment es puguin dur
    més o menys bé... També intenta portar sempre algú del BSC, o dirigeix
    alguns equips de desenvolupament Hardware, per a motivar els estudiants a
    aprendre.  
    
    Però no us confieu, les pràctiques són la mort literal, no tant en
    comparació amb les d'MP però encara molt dures. Aquestes només valen i són
    com 6 documents d'ennunciats amb 80 pàgs de mitjana!! Literalment us posen 
    a programar en VHDL, un llenguatge de descripció de Hardware, el qual més
    endavant s'acabarà de dominar a PEC i a MP, només ensenyant el funcionament
    als documents interminables d'ennunciat. I tota aquesta mort de disseny i
    d'escriure entregues en Latex, o no, però és el que vam trobar més
    convenient, de no menys de 20 pàgs i cada dues setmanes. Només val el
    miserable **20%** de l'assignatura. En realitat però, aquest serà el 20%
    que us farà aprovar!

##### SO2 (Sistemes operatius 2)

### Assignatures optatives de modalitat

##### PDS (Processament digital de senyal)
