---
codi: CASO
nom: Conceptes Avançats de Sistemes Operatius
tipus: Optativa
---

Antiquíssima assignatura de les especialitats d'enginyeria de computadors i de tecnologies
de la informació. Gestionada per l'investigador de gran renom del BSC Xavier Martorell des
de fa molts anys, és la fita final de Sistemes Operatius del grau.

La teoria és cursada a mans de Jordi Fornés, un dels professors que si heu tingut
sort en el passat segur recordareu de la primera i ja llunyana _Sistemes Operatius_.
És un professor excel·lent, tot i que per entendre la teoria s'ha de tenir una mica
d'orella per a seguir els fils d'explicacions sobre curiositats històriques i experiències
de primera mà sobre elles. Realment molt interessant, a la teoria es repassen molt
superficialment conceptes ja explicats a _SO_ i _SO2_ per a entendre conceptes molt
més especifics de sistemes no tocats fins el moment. Un exemple n'és el començament de
l'assignatura i el MicroKernel MACH, vital per entendre l'estructura modular del
kernel actual de MacOS, amb el que es jugarà al laboratori. També se n'aprén moltíssim
sobre la gestió de dispositius i tota la gestió de drivers. És realment apassionant.
A més a més, l'avaluació està pensada per a fer pesar molt a les pràctiques, sovint molt
fàcils de seguir però molt interessants si es tenen ganes d'experimentar, que no pas
a la teoria, èssent meitat i meitat.

La part pràctica poder és la part més cuidada de l'assignatura. En aquest cas es van
fent pràctiques setmana a setmana sobre diferents temes, alguns d'ells ja parlats
a teoria. L'objectiu és experimentar, provar i aprendre amb conceptes específics i
avançats de sistemes operatius. I és així fins i tot als examens de laboratori i també
de teoria. Si es té curiositat en aquest àmbit del Software a molt baix nivell, poder
no tant baix nivell com la ja cursada _Sistemes Operatius 2_, és una assignatura
molt recomanable i apassionant.
