---
codi: MP
nom: Multiprocessadors
tipus: Obligatoria
---

Benvinguts a Arquitectura de Computadors 3, oficialment anomenada Multiprocessadors.
I és que l'existència d'aquesta assignatura culmina amb el llarg camí d'assignatures de
la modalitat per si encara te'n sobraven energies. Es podria entendre com el boss final
del departament dirigida i impartida per una llegenda de la factultat, en Jose Maria
Llaberia, nom que si s'ha aguantat fins aquest punt t'ha de resonar pel cap. Els rumors
sobre la seva estricta manera d'impartir les classes, els laboratoris i, sobretot, les
classes de problemes en efecte són certs, encara que una mica exagerats segons a qui
preguntis. I, personalment, he d'admetre que aquests és un dels millors que he tingut
mai, pel que a nivell s'hi refereix.

A classes de teoria es continua amb la mateixa línia de l'antiga Arquitectura de
Computadors 2, oficialment a dia d'avui 2023/24-Q2 encara amb el pla original també
plantejat per en Llaberia. Les classes es plantejen de forma magistral, però no pas
de còpia, sinó d'entendre, assimilar i prendre apunts. En aquestes es parteix del
monoprocessador vist fins el moment i dels coneixements previs d'assignatures anteriors
com PAR (_Paral·lelisme_) per ampliar-los a baix nivell fins a perdre's en la
immensitat de protocols de coherència i mecanismes de consistència de memòria per
aconseguir el Multiprocessador, més o menys modern. Realment una eina molt potent
però perillosa de cara a la seva dificultat.

Els laboratoris acompanyen a la teoria. No obstant, són els grans temuts per tothom.
Això es deu a que en Llaberia aprofita l'hora setmanal per fer que els alumnes siguin
els qui resolguin els exercicis plantejats a la pissarra, els quals molts somiarien
de trobar-los resolts. A la realitat, segurament cap dels estudiants que han passat
per aquí els ha acabat en la seva totalitat.

Finalment, els laboratoris segueixen en la mateixa línia que els antics labs d'ACII.
Amb un total de 4 laboratoris cadascun amb un mínim de 120 pàgines d'enunciats.
Aquests et fan endisar-te en sobretot les màquines d'estat responsables de la gestió
de memòria cache per aconseguir la coherència i la consistència a estudiar mitjançant
diferents mecanismes. Realment, la càrrega de feina que representen val molt més del
20% de nota que pesen a la final, encara que sense aquests resultarà complicat per
molts aconseguir passar la línia de l'aprovat. També els projectes replets d'enllaços
dèbils als projectes de les pràctiques anteriors compliquen molts processos que haurien
de resultar molt més senzills. No em deixa de semblar interessant però, arribar
a tocar pràcticament la gestió de memòria del processador.
