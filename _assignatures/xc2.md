---
codi: XC2
nom: Xarxes de computadors 2
tipus: Obligatoria
---

Una altra segona part que millora amb creus la seva predecessora. La veritat
és que, tot i haver-se convertit en una assignatura "bolet" de TI en mig de la
especialitat, el seu professor, en Dàvide Caregglio, i la seva metodologia
d'ensenyar l'acaben convertint en una assignatura estimada per l'estudiantat.
La càrrega es podria considerar prou baixa, especialment en comparació amb la 
resta d'assignatures obligatóries d'especialitat amb les que encaixa dins el
quadri natural.

La teoria t'ensenyarà a entendre el funcionament real d'Internet, especialment
aprofundint en protocols més enllà dels LAN que s'ensenyen a la seva predecesora
obligatória _XC_. Dins el temari es comença veient el protocol IPv6, encara poc
extès en LAN, però emergent i si més no útil de cara al futur. Per aviat avançar
amb el protocol de càrrega i encaminament a nivell 2 _MPLS_ i el protocol d'encaminament
_OSPF_, germà gran del protocol _RIP_ també explicat a _XC_. Finalment s'explica
també el funcionament fora AS amb el protocol _BGP_, imprescindible per conèixer
el funcionament de les gran distribuidores de xarxa del planeta. Personalment
em va apassionar cursar-la, crec que si més no és prou més útil que moltes altres
de les obligatóries.

Finalment, els laboratoris estan, en principi, montats de la mateixa manera que
els labs d'_XC_. No obstant això, aquests estan dissenyats amb molta menys càrrega,
èssent principalment que no s'ha de fer treball previ a les pràctiques i els tests
del dia a dia són molt més senzills. L'examen final de laboratori també és un
recopilatori dels tests que es duen a terme al final de cada sessió. Allà s'hi pot
experimentar muntant petites xarxes entre tot el grup i dos racks d'enrutadors i
switchos, que permeten observar el funcionament dels protocols ja vistos a teoria.
